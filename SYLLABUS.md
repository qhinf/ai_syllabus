---
title: 'Artificial Intelligence'
published: true
media_order: 'AI and Neuroscience A virtuous circle.pdf,Computers met Hersenen.pdf,Logica opdrachten.docx.pdf,Gesprekken.pdf,Syllabus Eindopdracht 2023.docx.pdf,Portfolio uitleg.pdf,Portfolio template.pdf,Eindproject.pdf'
---

# Artificial Intelligence
> 
> The first ultraintelligent machine is the last invention that man need ever make, provided that the machine is docile enough to tell us how to keep it under control.

*Nick Bostrom*

[TOC]

## Welkom!

Welkom bij de module Artificial Intelligence (AI). In deze module gaan we de basisprincipes van artificial intelligence (kunstmatige intelligentie) behandelen. Deze principes ga je gebruiken bij het maken van je zelfgekozen applicatie voor de eindopdracht.

## Wat ga je leren?

Deze module is opgesplitst in vijf delen. Elk deel gaat over een basisprincipe van AI. Aangezien artificial intelligence zeer breed is het onmogelijk om alles te behandelen, vandaar dat wij voor vijf onderwerpen hebben gekozen die wij het belangrijkst vinden m.b.t. AI.

De volgende vijf onderdelen worden behandeld:

* Brein & Cognitie

* Machine Learning

* Natural Language Processing

* Human Computer Interaction

* Filosofie & Ethiek

## Planning en organisatie

In totaal bestaat deze module uit 7 lessen die als volgt zijn ingedeeld:
1. Introductie les
2. Machine Learning
3. Brein & Cognitie
4. Filosofie & Ethiek
5. Human-Computer Interaction
6. Natural Language Processing
7. Presentatie eindopdrachten

Voor elke les verwachten we dat je wat voorbereidingen treft. Dit bestaat vaak uit het kijken van filmpjes en het beantwoorden van vragen. Dit is belangrijk om te doen, omdat de rest van de les daarop voortbouwt. Deze voorbereidingen staan in Teams en jullie kunnen hier altijd vragen over stellen door ons een bericht te sturen via Teams. Ook wordt het begin van elke les besteed aan het beantwoorden van vragen m.b.t. het voorbereidingsmateriaal.  
Daarnaast stellen wij na elke les wat reflectievragen op, om je begrip van het onderwerp van die les te testen.  
Het is ook altijd mogelijk om extra verdiepende opdrachten aan te vragen, zeker als je meer wilt doen qua programmeren.

Het eindcijfer is gebaseerd uit twee dingen: je portfolio en de eindopdracht. Deze worden hieronder kort uitgelegd.  
**Portfolio**: Dit is een document die je per les bijhoudt, als startpunt hebben we vast een template gemaakt (link). Je beantwoord hierin de vragen van de voorbereiding voor elke les, en de reflectievragen na elke les. Je kan deze wekelijks inleveren voor feedback en om te checken of je antwoorden voor die week voldoende zijn. Het tussendoor inleveren voor feedback is niet verplicht, maar aan het einde van de module wordt het portfolio beoordeeld met een voldoende/onvoldoende. Je moet uiteindelijk een voldoende halen om de module te halen, dus het is slim om het wekelijks te laten nakijken. Je kan zelf aangeven elke week welke opdrachten moeten worden nagekeken, zo kan je de opdrachten van een week ook iets later laten nakijken als ze nog niet af zijn.  
In het onderstaande bestand staat uitgebreid uitgelegd wat precies de inlevermomenten van het portfolio zijn en wat we ervan verwachten.  
Bijlagen: [Portfolio uitleg](Portfolio%20uitleg.pdf) & [Portfolio template](Portfolio%20template.pdf)

**Eindopdracht**: Deze bestaat uit het bedenken en uitwerken van een AI applicatie. Het is de bedoeling dat de applicatie een bepaalde groep mensen kan helpen. Dat kan eigenlijk van alles zijn, jullie mogen zelf weten welke richting je op wilt, als het maar AI gebruikt.  De onderwerpen die we in de lessen bespreken moeten duidelijk aanwezig zijn in de applicatie.  
Als je een voldoende hebt voor het portfolio is je individuele cijfer voor de groepsopdracht je eindcijfer voor de module.  
In het onderstaande bestand staat precies wat we van je verwachten met het eindproject.  
Bijlage: [Eindproject.pdf](Eindproject.pdf)

Aanwezigheid tijdens de lessen is nodig om de reflectievragen te kunnen beantwoorden. In de lessen is er ook vaak tijd om aan de eindopdracht te werken. Anders moet je dit dus meer buiten de lessen om doen met je groepje. Mocht je niet bij een les aanwezig kunnen zijn, _laat ons dit dan z.s.m. weten_ met de reden waarom. We geven je dan een vervangende opdracht, deze zorgt ervoor dat je voldoende begrip hebt van het onderwerp van die les. Hierna kan je dan ook de reflectievragen beantwoorden.

Er volgt nu een overzicht van alle lessen met daarbij de bijbehorende voorbereiding (onder voorbehoud).

## Introductie AI

### Leerdoelen:

* Je kunt voorbeelden van AI applicaties herkennen.

* Je kunt toelichten waarom iets een vorm van AI is.

* Je weet in welk groepje je zit.

### Voorbereiding:

#### Bekijk de video's en beantwoord de bijbehorende vragen:

1. [Crash course AI](https://www.youtube.com/watch?v=a0_lo_GDcFw) (12 min)

*Hoe zou jij AI omschrijven? Geef een definitie van AI in je eigen woorden.*

2. [10 incredible cases of AI](https://www.youtube.com/watch?v=mhutZM8Hmt8) (7 min)

*Welk voorbeeld vond je het meest bijzonder?*

(**Niet verplicht** - [Kunstmatige Intelligentie voor dummies](https://www.youtube.com/watch?v=QJE_ycgR8E8))

#### Voorbeeld van AI:

Ga thuis rondlopen en kijk om je heen om een huishoudelijk apparaat te vinden of gewoon iets wat je dagelijks/vaak gebruikt thuis dat te maken heeft met AI. Wees creatief, het hoeft niet een voor de hand liggend apparaat te zijn. Schrijf op welk apparaat het is en waarom je denkt dat het met AI te maken heeft. 

Als dit niet lukt, vind dan een huishoudelijk apparaat wat nog niet AI gebruikt maar het wel zou kunnen gebruiken (in de toekomst) en leg uit waarom. 

#### Lees de eindopdracht:

Lees de eindopdracht goed door zodat je weet wat er van je verwacht wordt in deze module. Je hoeft verder nog niet aan de opdracht te beginnen, dat zullen we in de les doen! De eindopdracht kan je vinden onder het kopje ‘bestanden > lesmateriaal’ in Teams. Maak je geen zorgen als er termen in voorkomen die je nog niet begrijpt.

### Tijdens de les:

Tijdens de les zullen we graag wat meer te weten willen komen over je en je huidige kennis over AI. We gaan analyseren wat AI precies is aan de hand van de voorbeelden die jij en je medeleerlingen hebben ingeleverd als voorbereiding. Je wordt ingedeeld in je groepje en krijgt alvast de kans om met z’n allen te gaan brainstormen over het onderwerp van jullie eindproject.

### Opdracht:

Werk aan je projectvoorstel met je groepsgenoten. Dit voorstel moet voor de derde les ingeleverd zijn. Beantwoord ook de reflectievragen van deze les in je portfolio.

## Machine Learning

### Leerdoelen:

* Je weet wat machine learning is

* Je weet de verschillende manieren van machine learning; supervised, unsupervised, reinforcement

* Je weet wat een neural network is en hoe dat zich verhoudt tot het brein en machine learning

* Je hebt een basis in logic; bijv. truth tables en weet waarom dit relevant is voor AI

* Je kunt de programmeeromgeving installeren (jupyter notebook)

### Voorbereiding:

#### Bekijk de video's en beantwoord de bijbehorende vragen:

1. [Crash Course Supervised Learning](https://www.youtube.com/watch?v=4qVRBYAdLAo&list=PL8dPuuaLjXtO65LeD2p4_Sb5XQ51par_b&index=3) (15 min)

    1. *Wat is het verschil tussen supervised and unsupervised learning?*
    
    3. *Geef een voorbeeld van een supervisor in het dagelijks leven.*

    2. *Wat doet een bias in een perceptron?*

    3. *Wat doe je na het trainen om te kijken of dat de AI goed heeft geleerd?*

2. [What is a Neural network](https://www.youtube.com/watch?v=bfmFfD2RIcg) (6 min)

	1. *Worden de waardes van de weights aangepast tijdens forward propagation of backward propagation?*

De volgende vragen en filmpjes zijn niet verplicht, maar als je tijd hebt dan zijn ze zeker interessant om te kijken! Ze leggen de twee andere vormen van machine learning uit. 

1. [Crash Course Unsupervised Learning](https://www.youtube.com/watch?v=JnnaDNNb380&list=PL8dPuuaLjXtO65LeD2p4_Sb5XQ51par_b&index=7) (12 min)

    1. *Bij unsupervised clustering worden groepen gemaakt op basis van bepaalde kenmerken. Welke kenmerken kan je gebruiken om tennisballen van kerstballen te kunnen onderscheiden?*

    2. *Wat zijn de stappen van het k-means clustering algoritme?*

    3. *Wanneer gebruik je representation learning in plaats van bijvoorbeeld k-means clustering?*

2. [Crash Course Reinforcement Learning](https://www.youtube.com/watch?v=nIgIv4IfJ6s&list=PL8dPuuaLjXtO65LeD2p4_Sb5XQ51par_b&index=10) (11 min)

    1. *Waarom zou je reinforcement learning gebruiken in plaats van (un)supervised learning?*

    2. *Leg kort het verschil uit tussen exploitation en exploration.*

### Tijdens de les:

In deze les leggen we uit hoe we machines iets kunnen laten leren. Een groot deel van de les gaan jullie ook zelf aan de slag met een programmeeropdracht om je computer te leren om handgeschreven cijfers te herkennen. Ook helpen we je als je problemen hebt met het opzetten van de programmeeromgeving. Daarnaast gaan we de basis van de propositielogica behandelen en er zal tijd zijn om met je groepje aan het eindproject te werken.

Benodigde bestanden voor de programmeeropdracht:

* [Google Colab](https://colab.research.google.com/drive/1LZRiMyc-OUS26ssCVuuWo_EQVoZPgSr2?usp=sharing)  (Er is ook een versie met meer uitleg voor degenen met geringe programmeerervaring)

* [Dataset Digits](https://drive.google.com/file/d/1h345MoNDEUynoE84IJqCw8TIoSc4olFw/view?usp=sharing)

Maak een kopie van onze Google Colab, zodat je het project kan aanpassen. Download de gegeven dataset en zet deze in je project. Je kan als volgt de dataset erin zetten:

* Klik op het icoontje van een folder. (Aan de zijkant links).

* Klik op het icoontje van een pagina met een pijltje (bovenaan links).

* Selecteer de dataset die je zojuist hebt gedownload.

Je kunt nu beginnen met je opdracht.

### Opdracht na de les:

Maak de programmeeropdracht van de les zo ver mogelijk af en beantwoord de reflectievragen van deze les in je portfolio.

## Brein & Cognitie

### Leerdoelen:

* Je hebt een basis idee van hoe je brein leert

* Je kan de relatie tussen het brein en AI uitleggen

* Je bent bewust van de valkuilen van je hersenen en kunt redeneren of we deze willen nabootsen in AI of niet

### Voorbereiding:

#### Bekijk de video's:

1. Een korte introductie over BCI:

[Mind and Machine](https://www.youtube.com/watch?v=K8uijjp6hfc) (3 min)

2. Over Neuralink en BCI: 

[Neuralink](https://www.youtube.com/watch?v=9uRK8Delzvk) (10 min)

3. Relatie tussen AI & Neuroscience:

[Neuroscience and Artificial Intelligence Need Each Other](https://youtu.be/97iYdJE9mQ4) (23 min)

### Tijdens de les:

Je leert hoe je hersenen informatie filtert. We maken een vergelijking tussen het brein en de computer en denken na over wat we van de hersenen terug willen zien in AI. Ook introduceren we je aan Neural Networks.

### Opdracht na de les:

Beantwoord de reflectievragen van deze les in je portfolio. 

## Filosofie & Ethiek

### Leerdoelen:

* Je kunt hedendaagse en toekomstige ethische problemen beschrijven

* Je kunt mogelijke oplossingen formuleren voor deze problemen

* Je weet hoe je verschillende perspectieven kunt beargumenteren

### Voorbereiding:

#### Bekijk de video's:

1. [Do Robots Deserve Rights?](https://youtu.be/DHyUYg8X31c) (6 min)

2. [Artificial Intelligence & Personhood](https://youtu.be/39EdqUbj92U) (9 min)

3. [The Rise Of The Machines](https://youtu.be/WSKi8HfcxEk) (12 min)

4. [Deepfakes (Zondag met Lubach)](https://www.youtube.com/watch?v=VSi3o01hcvU) (16 min)

5. [Determinism vs Free Will](https://www.youtube.com/watch?v=vCGtkDzELAI) (10 min) (**Optioneel**)

#### Verzin stellingen:

Bedenk zelf 2 (eens/oneens) stellingen over filosofische onderwerpen van AI. Probeer zelf dingen op te zoeken maar hieronder staan wat bronnen voor inspiratie!
Artikelen/papers voor (eventuele) inspiratie:
* Engels:
	* [The AI revolution: The Road to Superintelligence](https://waitbutwhy.com/2015/01/artificial-intelligence-revolution-1.html)
	* [Can Machines Have Common Sense?](https://aboveintelligent.com/can-machines-have-common-sense-6bfd6cebfa68)
* Nederlands:
	* [Kunstmatige intelligentie: definitie, ontwikkeling &  toepassingen](https://www.peterjoosten.net/kunstmatige-intelligentie/)
	* [Data ethiek: De 5 heilige principes voor verantwoorde toepassing van AI](https://www.passionned.nl/data-ethiek-5-principes-verantwoorde-ai/)
	* [Deepfake wint terrein. Is het ook positief in te zetten?](https://www.emerce.nl/achtergrond/deepfake-20)
	* [Robot Sophia (zonder hoofddoek) is nu Saudisch staatsburger](https://nos.nl/artikel/2200056-robot-sophia-zonder-hoofddoek-is-nu-saudisch-staatsburger.html)


#### Lees het volgende artikel en beantwoord de vraag

["Artificial Intelligence" in the Russian-Ukrainian war](https://www.newgeopolitics.org/2022/06/13/artificial-intelligence-in-the-russian-ukrainian-war/#:~:text=Ukraine%20uses%20the%20capabilities%20of,of%20communication%20 with%20 Russian%20 citizens)
Vind jij het gebruiken van AI tijdens een oorlog een goede of een slechte ontwikkeling? Beargumenteer je antwoord. 

### Tijdens de les:

Tijdens de les ga je discussies voeren op basis van de stellingen die jij en je mede klasgenoten hebben verzonnen.

### Opdracht na de les:

Beantwoord de reflectievragen van deze les in je portfolio.

## Human Computer Interaction

### Leerdoelen:

* Je weet wat HCI & HRI is

* Je weet het verschil tussen UX en UI design

* Je kan een persona maken

* Je weet wat uncanny valley is

* Je kent de verschillende vormen van prototypes

### Voorbereiding:

#### Bekijk de video's en beantwoord de bijbehorende vragen:

1. [Human Computer Interaction](https://youtu.be/cGRWKeSJy5s) (7 min)

2. [Human Robot Interaction](https://www.youtube.com/watch?v=NVMYdI5mdYU) (3 min)

*Wat is het uncanny valley effect?*

3. [Rapid Prototyping](https://www.youtube.com/watch?v=JMjozqJS44M) (7 min)

*Wat voor soort prototype gaat jouw groepje maken voor het eindproject? (Denk aan een schets, 3D model, wireframe, een door jullie gecodeerd programma of een fysiek product)*

4. [The Evolution of Human-Robot Interaction ](https://youtu.be/SOtPCX7Bs4o)(3 min)

#### Optioneel:

Je kan als je wilt ook een kijkje nemen naar deze twee leuke artikelen:

* [Hilarious Examples of Bad Design](https://www.lucidpress.com/blog/11-hilarious-examples-of-bad-design) 

* [Human Computer Interaction Examples](https://www.getsmarter.com/blog/market-trends/14-human-computer-interaction-examples/)

### Tijdens de les:

Je gaat kijken naar wat er allemaal bij komt kijken bij het ontwerpen van een product. Je leert wat Human Computer Interaction en Human Robot Interaction inhoud. Ook kijken we naar de verschillen tussen UI en UX design en krijg je de kans om aan het prototype van je eindproject te werken.

### Opdracht:

Beantwoord de reflectievragen van deze les in je portfolio.

## Natural Language Processing

### Leerdoelen:

* Je weet het verschil tussen het *reproduceren* en *begrijpen* van (menselijke) taal

* Je weet hoe een computer taal als input kan verwerken

* Je kan een simpele chatbot maken

### Voorbereiding:

#### Bekijk de video's en beantwoord de bijbehorende vragen:

1. [How Computers Translate Human Language](https://www.youtube.com/watch?v=X4BmV2t83SM) (5 min)

*Leg kort uit wat ‘syntax’, ‘morphology’ en ‘semantics’ zijn. Welke van de drie vind jij dat een chatbot het beste moet kunnen beheersen (in een gesprek)?*

2. [Crash Course NLP](https://www.youtube.com/watch?v=oi0JXuL19TA) (13 min)

*Waarvoor worden neural networks gebruikt in NLP?*

3. [The Turing Test ](https://youtu.be/3wLqsRLvV-c)(4 min)

*Denk jij dat de Turing Test een goede manier is om de intelligentie van een systeem te meten?*

#### Turing Test:

Lees de gesprekken in het onderstaande bestand. Je gaat nu zelf de Turing Test uitvoeren als beoordelaar van gesprekken. In de gesprekken ben jij ‘A’, een persoon dus. Je gaat nu zelf bepalen of je vind dat ‘B’, je gesprekspartner, een mens of robot is. Geef voor elk gesprek aan of je denkt dat ‘B’ een mens of robot is en waarom. 

Bijlage: [Gesprekken](Gesprekken.pdf)

#### Voer een gesprek:

Kijk naar ‘communicerende’ programma’s en ‘chatbots’ op het internet. Bijvoorbeeld Eliza, Kuki, Alice en/of anderen. Geef een voorbeeld van een interessant gesprek dat je had met (een van) deze programma’s.

1. [Kuki](https://www.pandorabots.com/mitsuku/)

2. [Eliza](https://web.njit.edu/~ronkowit/eliza.html)

3. [Alice](https://www.pandorabots.com/pandora/talk?botid=b8d616e35e36e881)

### Tijdens de les:

Je gaat een (simpele) chatbot maken. Je mag het zo moeilijk maken als je zelf wilt. Voor degene met niet zoveel programmeer ervaring hebben we een google colab aangemaakt, die je kan volgen om een simpele chatbot in elkaar te zetten.

Chatbot: [Google Colab](https://colab.research.google.com/drive/1F_98RkKS5rdTw0vJyyg5p7DmAU4q6XPR?usp=sharing)

Tijdens de les bespreken we ook wat gedachten experimenten m.b.t. taal en hoe computers taal leren begrijpen.

### Opdracht:

Het afmaken van de chatbot waarmee je bent begonnen tijdens de les en het beantwoorden van de reflectievragen in je portfolio.

## Presentatie eindopdrachten

### Voorbereiding:

Focus je op het neerzetten van een goede presentatie. Bereid jouw gedeelte voor en zorg ervoor dat je goede antwoorden kan geven op eventuele kritische vragen. 

### Tijdens de les:

Tijdens de les ga je met je groepje presenteren en kijken naar de andere presentaties. 

### Opdracht na de les:

Vul het beoordelingsformulier in voor jezelf en voor de andere leden van je groepje. Dit doe je individueel en je levert het in op Teams.